308 FIRMIANI LACTANTll

estimare sensu valeat humana mens, nec eloqui
lingua mortalis. Sublimior enim ac major est, quam
ut possit aut cogitatione hominis aut sermone com-
, prehendi. Denique, ut taceam de prophetis unius
Dei praedicatoribus, poetae quoque et philosophi
testimonium singulari Deo perhibent. Orpheus
principalem Deum dicit, qui coelum solemque cum
ceteris astris, qui terram, qui maria condiderit.
Item noster Maro summum Deum modo spiritum,
modo mentem nuncupat, eamque velut membris
infusam, totius mundi corpus agitare3 item Deum
per profunda coeli, per tractus maris terrarumque
discurrere, atque ab eo universas animantes trahere
vitam. Ne Ovidius quidem ignoravit a Deo in-
structum esse mundum, quem interdum opificem
rerum, interdum mundi fabricatorem vocat

car. rv.

Sed veniamus ad philosophos, quorum certior
habetur auctoritas, quam poetarum. Plato monar-
chiam adserit, unum Deum dicens, a quo sit mundus
instructus, et mirabili ratione perfectus. Aristoteles
auditor ejus unam esse mentemque mundo praesi-
deat, confitetur. Antisthenes unum esse dicit na-
turalem Deum, totius summae gubernatorem. Lon-
gum est recensere quae de summo Deo vel Thales
vel Pythagoras et Anaximenes antea, rel post-
modum Stoici, Cleanthes et Chrysippus et Zenon,
vel nostrorum Seneca, Stoicos secutus, etipse lhrllius
praedicaverint, cum hi omnes, et quid sit Deus, defi-
nire tentaverint, et ab eo solo regi mundum adfir-
maverim, nec ulli subjectum esse naturae, cum ab
ipso sit omnis natura generata Hermes, qui ob

 

