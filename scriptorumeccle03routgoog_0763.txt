EPITOME. 311

genitoris addictus, nee foeminis unquam neo maribus ‚
abstinuit: orbemque totum non tem gloria quam
libidinis causa, nec tantum ad necandas belluas
quantum ad serendos liberos, peragravit. Cumque
esset invictus, ab una tamen Omphale triumphatus
est, cui olava et spolio leonis tradito, indutus ipse
foeminea veste atque ad pedes mulieris abjectus,
pensa, quae faceret, accepit. Idem postea instinctu
furoris elatus, parvos liberos et uxorem Megaram
trucidavit. Postremo sumta Deianirae conjugis veste,
cum difflueret ulceribus, doloris impatiens, rogum
sibi in Oetaeo monte construxit, eoque se virum cre-
mavit. Sic efficitur, ut, etiamsi ob virtutem deus
credi potuisset, ob baec tamen homo fuisse credatur
(sor. cernatur Dacia).

CAP. vlll.

AEsculapium Tarquitius tradit ex incertis paren-
tibus natum, et ob id expositum, atque a venato-
ribus collectum‚ caninis uberibus educatum, Chironi
in disciplinam datum. Hic Epidauri moratus est,
Cynosuris, ut Cicero ait, sepultus, cum esset ictu
fulminis interemtus. Apollo autem pater ejus non
dedignatus est alienum gregem pascere, ut acci-
peret uxorem: et dilectum puerum cum peremisset
imprudens, gemitus suos inscripsit in flore. Marti,
viro fortissimo, adulterii crimen non defuit, siqui-
dem oatenis cum adultera vinctus spectaculo fuit.
Castor et Pollux alienas sponsas non impune rapue-
runt, quos Homerus non poetica sed simplici fide
mortuos sepultosque testatur. Mercurius, qui de
stupro Veneris genuit Androgynum, deus esse me- ‚
ruit, quia lyram reperit et palestram. Liber Pater,

 

